Trądzik neuropatyczny ma podłoże psychiczne. Do czego prowadzi nadmierne wyciskanie pryszczy?

Trądzik neuropatyczny to najcięższa postać trądziku. Ponieważ ma podłoże psychiczne, jego leczenie wymaga konsultacji z psychologiem. Trądzik neuropatyczny dotyka osób, które mają niską samocenę, za wszelką cenę dążą do doskonałości i nie osiągają w tym spełnienia. Towarzyszy również często depresji.

Trądzik neuropatyczny to jednostka chorobowa z zakresu dermatologi oraz psychiatri. Nazywany w ten sposób jest trądzik występujący u osób, które obsesyjnie wyciskają, rozdrapują krosty, grudki, zaskórniki. Problem ten dotyka osób, które borykają się z problemami natury psychologicznej - lękiem, niską samoceną, stanami depresyjnymi czy skłonościami do autoagresji. Osoby chore po wyciśnięciu krosty czuję zadowolenie, za którym przychodzi złość i żal. Cechuje to osoby niestabilne emocjonalnie. Osoby te posiadają nierzeczywiste wyobrażenie o własnym wyglądzie. Każdą najmniejszą niedoskonałość od razu wyciskają chcąc w ten sposób się jej pozbyć i poprawić swój wygląd. Nawet gdy ta jest praktycznie niewidoczna gołym okiem. Większość z nich stanowią kobiety, które zapatrzone są w piękne modelki o nieskazitelnych cerach z okładek gazet i w większym stopniu niż mężczyźni czują presję bycia idealnymi. 	 Skutki samodzielnego i nadmiernego usuwania niedoskonałości skóry Łatwo rozpoznać osoby cierpiące na trądzik neuropatyczny, gdyż mnóstwo czasu spędzają one przed lustrem szukając kolejnych zmian na skórze. Akt wyciskania i rozdrapywania niedoskonałości daje tym osobom chwilowe poczucie kontroli, złudne rozwiązanie problemu i związane z tym uczucie ulgi. Niestety, efekty są zgoła przeciwne. Bakterie roznoszone są przez palce po całej twarzy, co powoduje powstawanie nowych niedoskonałości. Te także natychmiastowo są wyduszane czy wydrapywane. Problem nawarstwia się i krosty pojawiają się coraz szybciej. Finalnie cała twarz pokryta jest wypryskami, rozdrapanymi plackami skóry, przebarwieniami i rankami. Powstają także głębokie blizny po rozdrapanych krostach. Niejednokrotnie wyjściowy problem u chorej osoby jest marginalny, a na twarzy, plecach czy ramionach pojawia się dosłownie kilka wyprysków w miesiącu. Po kilku tygodniach konsekwentnego wyciskania i rozdrapywania pryszczy cała powierzchnia skóry pokryta jest zmianami. 	 Jak leczyć trądzik neuropatyczny? Trądzik neuropatyczny to złożony problem, dlatego także jego diagnoza oraz leczenie nie są łatwe. Chorzy często nie chcą przyznać się do krzywdy, którą sami sobie wyrządzają. Bardzo ważnym krokiem na drodze ku wyleczeniu takiej osoby jest uświadomienie jej, a także jej najbliższym, z czym się mierzy. Konieczna jest konsultacja u lekarza dermatologi, nie powina być ona zastępowana wizytą u kosmetyczki. Dermatolog zaproponuje leki, które zapobiegać będą powstawaniu niedoskonałości, a także takie mające zniwelować powstałe już w wyniku wyciskania i rozdrapywania blizny oraz przebarwienia. Kluczem do wyleczenia skóry będzie konsekwencja w ich używaniu, a także powstrzymywanie się od samodzielnego pozbywania się niedoskonałości. Ciągłe wyciskanie krostek prowadzi do ich rozprzestrzeniania się. To z kolei pogarsza samopoczucie i obniża poczucie wartości. To błędne koło. Aby w pełni rozwiązać problem trądziku neuropatycznego ważne jest poświęcenie uwagi także psychologicznej części problemu. W wielu przypadkach konieczna będzie konsultacja z psychologiem, który pracować będzie z chorym nad poprawieniem samoceny, poprawą nastroju i zahamowaniem działań autodestrukcyjnych. W skrajnych przypadkach konieczne może być leczenie psychiatryczne. Nawet najskuteczniejsze leki od dermatologa nie zwalczą problemu, gdy chory wciąż będzie nałogowo rozdrapywać i wyciskać wypryski. Ważne będzie wsparcie okazywane przez najbliższych chorego. Warto, aby starali się dowartościować go, a także zajmować mu czas, tak aby nie myślał o problemie. Muszą oni także stanowczo reagować, gdy bliska osoba przyłapana zostanie przez nich na wyciskaniu czy wydrapywaniu niedoskonałości. 	 Efekty nałogowego wyciskania niedoskonałości Po skutecznym wyleczeniu trądziku neuropatycznego skóra i tak niestety nie będzie wyglądać jak dawniej. Rozdrapywanie i wyciskanie skóry zostawi trwałe ślady w postaci blizn, przebarwień i bruzd. Aby pozbyć się blizn można stosować zabiegi medycyny estetycznej, takie jak laser, mikronakłuwanie czy wypełnianie kwasem hialuronowym. W rozjaśnianiami przebarwień z pomocą przyjdą pelingi kwasami.
