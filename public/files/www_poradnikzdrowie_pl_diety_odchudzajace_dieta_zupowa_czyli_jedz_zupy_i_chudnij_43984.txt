Dieta zupowa, czyli jedz zupy i chudnij

Nie ma zakątka świata, w którym zupa nie byłaby codzienym daniem. A ponieważ okazało się, że jej jedzenie sprzyja zdrowiu i utrzymaniu figury, dieta nazywana zupową (soup diet) robi furorę. Pozwala stracić nawet 9 kg w ciągu tygodnia. Sprawdź zasady diety zupowej i dowiedz się, jak gotować zupy, by nie tylko odchudzały, ale były zdrowe i pożywne.

Jak wiele diet, także dieta zupowa narodziła się wśród celebrytów, pragnących zaskoczyć świat spektakularną utratą kilogramów. Spopularyzowana przez brazylijską prezenterkę i modelkę Adriane Galisteu, soup diet szybko zdobyła serca jej rodaczek, a potem kobiet w inych krajach. Zdaniem Brazylijki na częstym jedzeniu samej zupy można w ciągu tygodnia stracić nawet 9 kg. Na takie obietnice należy jednak patrzeć z rezerwą, ponieważ w przypadku przeciętnej kobiety to raczej mało prawdopodobne, zwykle chudnie się 2–3 kg tygodniowo. Zresztą tak szybki spadek wagi byłby dla nas niekorzystny. Zupa to potrawa wyjątkowa – łatwa, tania i chyba jedyna, którą możesz zastąpić każdy posiłek bez szkody dla zdrowia. Wystarczy kilka prostych składników, by powstało lekie danie, które nawadnia, syci i rozgrzewa. I w zdrowy sposób pomaga schudnąć. Jej najważniejszym składnikiem są warzywa i wywar z nich, ale po dodaniu do garnka zbóż, chudego mięsa czy ryby i doprawieniu zupy ziołami i chudym nabiałem zyskujemy pełnowartościowy, zbilansowany posiłek. Dieta płyna, opierająca się na bulionach warzywnych sprawi, że skóra będzie wyglądać młodziej. Dzięki dużej zawartości warzyw i owoców obfituje w błonik. Różne warianty diety zupowej Dieta zupowa to program odżywiania opierający się na jedzeniu wyłącznie zup przez siedem dni. To wariant dla tych, którzy chcą szybko stracić na wadze, nie głodując i nie tracąc energi. Zakładając, że średnia kaloryczność porcji 250 g zupy wynosić będzie ok. 150 kcal, a zjesz 5-6 porcji w ciągu dnia, dostarczysz organizmowi nie więcej niż 90 kcal, czyli mniej niż połowę tego, co potrzebujesz. Waga będzie więc spadała dość szybko. Jest też druga opcja tej diety: zupę możesz jeść jako jeden lub dwa z 5 posiłków w ciągu dnia (np. na obiad i kolację lub tylko na obiad czy kolację). Taką dietę można stosować bez ograniczeń czasowych. Chociaż z dietą opartą na zupach kojarzy się głównie zupę kapuścianą, warto zadbać o różnorodność. Ulubiona zupa Polaków, czyli pomidorowa to doskonałe źródło likopenu, który odmładza i działa przeciwnowotworowo. Jeśli jednak ma być daniem odchudzającym, zrezygnuj z makaronu i białego ryżu. Tradycyjna ogórkowa jest też bardzo zdrowa, ale warto do niej dodać posiekany szczypior lub dymkę – zaostrzą jej smak, a jednocześnie dostarczą witaminy C, wapnia i żelaza, co da organizmowi lepszą ochronę przed jesienymi infekcjami. Starta surowa rzepa natomiast to nieocenione źródło błonika i wszystkich witamin z grupy B. Przy okazji jest też efektowną dekoracją każdej zupy krem. Dieta zupowa sprawdzi się doskonale jako jednodniowy detoks. Można wtedy ugotować spory garnek ciepłej strawy i podzielić na kilka porcji, ewentualnie zmieniając dodatki, np. rano z jogurtem, po południu z siemieniem lnianym, wieczorem ze słonecznikiem itd. Jeśli dieta ma trwać dłużej, lepiej jeść różne zupy, by dieta była bardziej zbilansowana i urozmaicona. 	 Dieta zupowa ze wskazań zdrowotnych Dieta oparta na zupach jest niekiedy uzasadniona z powodów zdrowotnych. Są wskazane w chorobach, które przebiegają z bólem gardła i przy trudnościach z przełykaniem (wówczas nie powiny być zbyt pikantne ani gorące). To także najprostszy detoks po przejedzeniu lub zatruciu – wystarczy dzień, dwa, by trawienie wróciło do równowagi. Płyne i półpłyne pokarmy nie obciążają układu pokarmowego, są bowiem łatwiejsze do strawienia niż te w formie stałej. To pozwala układowi trawienemu odpocząć i zregenerować się. Dietę opartą na zupach docenią też osoby z problemami stomatologicznymi, np. noszące aparat ortodontyczny, będące w trakcie leczenia protetycznego, cierpiące na afty. Dokładnie zmiksowane zupy można pić przez grubą słomkę. Wady diety zupowej Nasz układ pokarmowy potrzebuje stałych pokarmów. Podczas żucia rusza produkcja enzymów trawienych, a do mózgu dochodzi sygnał, który pobudza działanie kolejnych odcinków przewodu pokarmowego. Gryzienie, żucie jedzenia wpływa korzystnie na stan zębów i zgryzu. U osób ze skłonością do zaciskania szczęk żucie jest najlepszą terapią, która rozluźnia napięte mięśnie żuchwy i całej twarzy. 	 Przepisy na lekie zupy Wszystkie przepisy na jedną porcję. ZUPA KAPUŚCIANA - odchudza 5 liści kapusty włoskiej / 2 łyżki posiekanego koperku / 2 ząbki czosnku / 2 łodygi selera naciowego / łyżka soku z cytryny / pieprz czarny / kminek mielony Poszatkowaną kapustę ugotuj z selerem, zmiksuj z koperkiem i czosnkiem. Wlej sok z cytryny, dopraw pieprzem i kminkiem, wymieszaj. KREM Z RYBĄ - szybko regeneruje mały por / marchewka / łodyga selera naciowego / 1/2 szklanki ugotowanej kaszy jaglanej / łyżeczka masła / 2 szklanki wywaru z warzyw / listek laurowy / 150 g filetów z białej ryby / 2 łyżki jogurtu naturalnego / sól, pieprz / kolendra / tymianek W garnku roztop masło. Wrzuć umyte i pokrojone drobno warzywa. Smaż ok. 5 minut, mieszając. Zalej wywarem, doprowadź do wrzenia i na małym ogniu gotuj ok. 15 minut. Filety pokrój w kostkę i leko osolone podpiecz na grilowanej patelni. Do zupy dodaj rybę, gotuj razem 2-3 minuty. Dodaj jogurt i kaszę, zmiksuj. Przypraw do smaku. MARCHEWKOWA - rozgrzewa 2 marchewki / 1/4 cebuli / 2/3 szklanki wywaru z warzyw / 1/4 pęczka kolendry / łyżeczka oliwy / łyżeczka płatków migdałowych Na oliwie podsmaż pokrojoną marchewkę z posiekaną cebulą, aż cebula zmięknie. Dodaj bulion warzywny i kolendrę. Doprowadź do wrzenia i gotuj, aż marchew zmięknie (ok. 10 minut). Przestudź, zmiksuj na jednolitą konsystencję. Przed podaniem posyp płatkami migdałowymi. KREM Z POMIDORÓW - idealny na kolację 2 dojrzałe pomidory / 1/2 marchewki / 1/4 pietruszki / plaster selera / kawałek pora / łyżeczka natki pietruszki / sól, pieprz Pomidory i włoszczyznę zalej w garnku ok. 1/2 litra wody i ugotuj do miękości. Całość zmiksuj w blenderze, dopraw solą i pieprzem do smaku. Gotowy krem posyp natką pietruszki. KREM Z BROKUŁÓW - lekostrawny, ale sycący 20 g brokułów świeżych lub mrożonych / 1/2 średniej marchewki / szalotka / łyżeczka oliwy / szczypta imbiru / 2 łyżeczki pestek dyni / sól, pieprz Brokuły i marchewkę ugotuj w małej ilości wody. Szalotkę posiekaj i podsmaż na oliwie, dodaj do zupy. Wszystko zmiksuj i dopraw do smaku. Gotową zupę posyp uprażonymi wcześniej na suchej patelni pestkami dyni.
