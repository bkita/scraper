Kofeina nie jest dobra na regenerację słuchu

Niezależnie od ilości i jakości snu większość z nas rozpoczyna dzień czarną kawą. Zdarza się, że sięgamy po nią po nocy spędzonej w klubie lub na koncercie. Okazuje się jednak, że to duży błąd. Badania wykazały, że kofeina może skutecznie utrudnić regeneracji słuchu. Eksperci z Naukowego Laboratorium Słuchu na Uniwersytecie McGil w Kanadzie zajęli się niedawno wpływem picia kawy na narząd słuchu. Według badań opublikowanych na portalu JAMA Otolaryngol Head Neck Surgery, regularne spożywanie kofeiny znacznie utrudnia regenerację słuchu po zwiększonej ekspozycji na głośne dźwięki. Przyjmowanie substancji może skutkować nawet trwałą utratą słuchu. Narażenie ucha na hałas często prowadzi do tymczasowego ogłuszenia nazywanego „czasowym przesunięciem progu”. Piszczenie w uszach lub niedosłuch mija najczęściej w ciągu pierwszych 72 godzin. Zdarza się jednak, że objaw ten nie ustępuje. Wpływ kofeiny na słuch testowano na samicach świnek morskich albinosów. Podzielono je na trzy grupy: Kawę podawano wybranym świnkom morskim przez 15 kolejnych dni. Zwierzęta z dwóch grup raz w tygodniu przez godzinę przebywały w głośnym środowisku podobnym do tego na koncercie rockowym. Po ośmiu dniach badań zauważono istotną różnicę w słuchu zwierząt. Świnki morskie przebywały w pomieszczeniach natężonych dźwiękiem z zakresu: 8, 16, 20 i 25 kHz. Wyniki okazały się zaskakujące: regeneracja słuchu u zwierząt pojonych kofeiną przebiegała znacznie wolniej. Całkowite odzyskanie słuchu u zwierząt wystawionych na hałas nastąpiło ósmego dnia testów. Grupa spożywająca kofeinę stopniowo traciła słuch. W 2015 roku Europejski Urząd ds. Bezpieczeństwa Żywności opublikował dane o spożyciu kofeiny. Dopuszczalna dawka dla dorosłego człowieka powina wynosić 20-40 mg dzienie. Wyniki Uniwersytetu McGil w Kanadzie wykazały jednak, że ekspozycja na głośny hałas w połączeniu z codzienym spożywaniem 25 mg kofeiny ma negatywny wpływ na regenerację słuchu. Badania przeprowadzone na zwierzętach pokazują, że kofeina może mieć także nagatywny wpływ na słuch u ludzi. W testach brano pod uwagę natężenie 10 dB – czyli hałasu bardzo podobnego do tego, na który jesteśmy narażeni podczas koncertów. Nie wolno jednak zapominać, że kawa, oprócz kofeiny, zawiera wiele polifenoli, czyli antyoksydantów wpływających na szkodliwe działanie wolnych rodników, usprawniających pracę serca czy chroniących organizm przed zbyt wysokim poziomem cholesterolu we krwi. W jej składzie znajdziemy również węglowodany, tłuszcze, białka oraz garbniki. Kofeina, pomimo wyników najnowszych badań, wykazuje także wiele zalet. Zwiększa poziom serotoniny, czyli hormonu szczęścia oraz adrenaliny. Dzięki temu pobudza nasz organizm oraz rozjaśnia umysł. Ważny jest także jej aromat – badania ekspertów z National Institute of Advanced Industrial Science wskazują, że już sam zapach kawy pomaga pozbyć się objawów zmęczenia.


