Leczenie ZAJADÓW. Sposoby na zajady w kącikach ust

Leczenie zajadów powino przebiegać w dwóch kierunkach: objawowym (kremy i maści) i przyczynowym (suplementacja odpowiednich witamin lub metody stosowane w medycynie ludowej). Jednak domowe sposoby na zajady nie zawsze pomagają. Sprawdź, jak się skutecznie pozbyć zajadów z kącików ust i kiedy stan zapalny jest na tyle poważny, że należy udać się do lekarza.

Sposoby na zajady zwykle są skuteczne, ale trzeba przestrzegać kilku zasad. W czasie leczenia zajadów należy ograniczyć ilość wypijanej kawy, która wypłukuje z organizmu składniki mineralne. Z diety należy wyeliminować alkohol i pikantne potrawy, które dodatkowo podrażniają owrzodzenia kącików ust. Także słodycze, będące bogatym źródłem cukrów prostych, mogą utrudniać leczenie zajadów, ponieważ stanowią idealną pożywkę dla wywołujących je drobnoustrojów. Domowe sposoby na zajady Dieta bogata w witaminy z grupy B (szczególnie witaminę B2) i witaminę C Zajady pojawiają się najczęściej u osób przemęczonych, zestresowanych i niedożywionych, w związku z tym warto stosować dietę bogatą w witaminy z grupy B i wprowadzić do niej na stałe także produkty stymulujące układ odpornościowy do walki z drobnoustrojami. W związku z tym, poza bogatymi w witaminę C cytrusami czy owocami leśnymi należy spożywać także mięso, fasolę i groch, warzywa liściaste, takie jak szpinak, kapusta czy sałata. Warto wzbogacić dietę także w przetwory mleczne, zwłaszcza w mleko kwaśne, jogurty i kefiry z żywymi kulturami bakteri, które odbudują florę bakteryjną przewodu pokarmowego. Rozkruszona tabletka z witaminą B2 Możesz posmarować kąciki ust kremem zrobionym z tabletki witaminy B2 i odrobiny tłustego kremu. Tak przygotowany specyfik należy aplikować na skórę na noc, gdyż ma intensywnie żółty kolor i barwi skórę. 	 Drożdże W medycynie naturalnej zaleca się, by w miejsce powstawania zajadów przykładać bogate w witaminy z grupy B drożdże w formie papki (wystarczy połączyć je z niewielką ilością wody). Możesz też przygotować z nich napój: wymieszaj łyżeczkę świeżych drożdży ze 10 ml ciepłego mleka i łyżeczką cukru. Tak przygotowany napój pij raz dzienie przez tydzień. Czosnek Czosnek działa grzybo- i bakteriobójczo, w związku z tym stosowany zarówno miejscowo (w formie papki do nacierania), jak i "od wewnątrz", szybko zwalczy drożdżaki, paciorkowce i gronkowce. Aloes i ogórek Sok z liści aloesu koi, regeneruje skórę i działa odkażająco, a także zapobiega namnażaniu się bakteri. Do zajadów można przykładać także plasterki świeżego ogórka, który dzięki właściwościom kojącym przynosi ulgę podrażnionej skórze. Miód Miód ma działanie przeciwzapalne i ułatwia gojenie zajadów. Wystarczy połączyć łyżeczkę miodu z kilkoma kroplami tranu. Tak przygotowanym preparatem posmaruj kąciki ust przed pójściem spać. Olejek lawendowy lub z drzewa herbacianego Współczesna fitoterapia poleca olejek lawendowy lub z drzewa herbacianego w celu likwidacji drobnoustrojów i zapobiegania ich dalszemu rozwojowi. Stosowane są także jako środek o działaniu przeciwzapalnym i przeciwbólowym. W związku z tym mogą być skutecznym środkiem wspomagającym leczenie zajadów. Woda i ocet Kompresy z zimnej wody i octu należy przygotować w proporcji 1 do 1. Nakładamy je na podrażnioną skórę na 30 minut. Pasta do zębów Posmaruj zmienione chorobowo miejsca zwykłą pastą do zębów - w ten sposób przyśpieszysz gojenie się ran. Specyfiki z apteki na zajady bez recepty witaminę B2 można kupić jako samodzielny preparat, jako składnik złożonych suplementów diety lub w postaci maści (np. maść B2 Hec na zajady); maści o działaniu ściągającym, bakteriostatycznym i przeciwzapalnym, (np. Tormentiol); maści antybiotykowe (np. Tribiotic); preparaty zawierające klotrimazol, o działaniu grzybobójczym (np. Clotrimazolum) - polecane są w przypadku, gdy zmiany trudno się goją; maść cynkowa; krem z hydrokortyzonem (np. Hydrocortisonum Oceanic - 0,5%); balsam do ust z kwasem mlekowym; maści bogate w witaminy A i E; aspiryna albo polopiryna. Wystarczy pokruszyć jedną tabletkę i wymieszać ją z kilkoma kroplami wody. Tak przygotowaną papkę nakłada się na zmienioną chorobowo skórę przed pójściem spać. Kiedy do lekarza? Jeżeli domowe sposoby na zajady zawodzą i stan zapalny nawraca, można podejrzewać, że zajady są spowodowane inymi czynikami, np. anemią lub inym rodzajem grzyba. W takiej sytuacji należy udać się na konsultację medyczną, ponieważ może się okazać, że niezbędne jest leczenie preparatami przeciwgrzybiczymi lub stymulującymi odporność organizmu. Lekarz może wykonać wymaz z sączących zmian i zlecić badania krwi. W zależności od wyników badań, zaproponuje odpowiednie leczenie. Jeśli przyczyną jest np. awitaminoza, lekarza może zalecić tabletki z witaminami z grupy B - wskaże, ile będzie trwała cała kuracja, ile razy dzienie i w jakich ilościach należy zażywać tabletki. Warto wiedzieć, że nieleczone zajady mogą powodować stan zapalny błony śluzowej jamy ustnej.
